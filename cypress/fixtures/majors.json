[
  {
    "url": "https://mfi.ug.edu.pl/rekrutacja/studia-i-stopnia/bezpieczenstwo-jadrowe-i-ochrona-radiologiczna",
    "content": [
      { "element": "h2", "text": "Opis kierunku " },
      {
        "element": "p",
        "text": "Kierunek Bezpieczeństwo Jądrowe i Ochrona Radiologiczna na Uniwersytecie Gdańskim jest międzywydziałowym kierunkiem interdyscyplinarnym zawiadywanym przez Wydział Matematyki, Fizyki i Informatyki wspólnie z Wydziałem Chemii. W szczególnosci, zajęcia dydaktyczne prowadzone są przez pracowników Instytutu Fizyki Doświadczalnej WMFiI oraz pracowników Katedry Chemii i Radiochemii Środowiska WCh. Zajęcia laboratoryjne odbywają się w nowoczesnych laboratoriach (fizyczne laboratorium dydaktyczne z 40 nowoczesnymi stanowiskami doświadczalnymi, pracownia fizyki nuklearnej i obrazowania medycznego) oraz specjalistycznych pracowniach naukowych na Wydziale Matematyki, Fizyki i Informatyki oraz na Wydziale Chemii."
      },
      {
        "element": "p",
        "text": "Studia przygotowują do prowadzenia polityki bezpieczeństwa jądrowego oraz utrzymania ochrony radiologicznej, do pracy w nadzorze i kontroli obrotu i stosowania preparatów promieniotwórczych i promieniowania jonizującego."
      },
      { "element": "h2", "text": "Co to za studia?" },
      {
        "element": "p",
        "text": "Student Bezpieczeństwa Jądrowego i Ochrony Radiologicznej na UG zdobywa wiedzę i umiejętności z takich obszarów, jak:"
      },
      {
        "element": "ul",
        "text": "<li>podstawy fizyki, chemii, matematyki,</li><li>radiochemii i fizyki promieniowania jonizującego,</li><li>wpływ preparatów promieniotwórczych oraz promieniowania jonizującego na organizmy żywe i środowisko naturalne,</li><li>przepisy prawa regulujące obrót i stosowanie preparatów promieniotwórczych oraz źródeł promieniowania jonizującego,</li><li>nowoczesne techniki informatyczne przetwarzania danych, obliczeń numerycznych,</li><li>metody statystyczne.</li>"
      },
      { "element": "h2", "text": "Cele kształcenia" },
      { "element": "p", "text": "Student kierunku Bezpieczeństwo jądrowe i ochrona radiologiczna:" },
      {
        "element": "ul",
        "text": "<li>zdobywa szeroką wiedzę teoretyczną i praktyczną z fizyki i chemii, poszerzoną w zakresie radiochemii i fizyki promieniowania jonizującego;</li><li>poznaje aparat matematyczny niezbędny do opisu zjawisk fizycznych;</li><li>uczy się o wpływie preparatów promieniotwórczych oraz promieniowania jonizującego na organizmy żywe;</li><li>poznaje przepisy prawa regulujące obrót i stosowanie preparatów promieniotwórczych oraz źródeł promieniowania jonizującego;</li><li>zdobywa umiejętności korzystania z nowoczesnych technik informatycznych przetwarzania danych, obliczeń numerycznych (rozumienia formuł i rozumienia niepewności obliczeń, konstrukcji modeli matematycznych i stosowania właściwych metod statystycznych);</li><li>kontynuuje naukę języka obcego (uzyskując poziom biegłości B2 Europejskiego Systemu Opisu Kształcenia Językowego Rady Europy) oraz uczy się języka specjalistycznego z zakresu nauk fizycznych.</li>"
      },
      { "element": "h2", "text": "Atuty kierunku" },
      { "element": "p", "text": "Kierunek Bezpieczeństwo jądrowe i ochrona radiologiczna wyróżnia:" },
      {
        "element": "ul",
        "text": "<li>duża liczba zajęć w nowoczesnych laboratoriach fizycznych i chemicznych z wykorzystaniem profesjonalnego sprzętu naukowego,</li><li>praktyki w instytucjach monitorujących środowisko i warunki pracy w działalności technicznej, przemysłowej i medycznej, realizujące konkretne programy oparte na zakładanych efektach kształcenia oraz instytucjach i firmach realizujących usługi techniczne, przemysłowe i medyczne,</li><li>możliwość udziału w popularyzacji kierunków fizyki i chemii oraz w edukacji popularyzującej problematykę bezpieczeństwa jądrowego,</li><li>absolwent uzyskuje szeroką wiedzę w zakresie chemii i fizyki, opartą na gruntownej znajomości matematyki oraz umiejętności pracy laboratoryjnej.</li>"
      },
      { "element": "h2", "text": "Praktyki zawodowe" },
      {
        "element": "p",
        "text": "Praktyki zawodowe (4 tygodnie, po IV semestrze) odbywają się w stacjach sanitarno-epidemiologicznych, firmach i instytucjach naukowo-badawczych, których profil działalności pokrywa się z monitoringiem i ochroną radiologiczną, a także zabezpieczeniem działania służby zdrowia. W czasie trwania praktyk student jest ubezpieczony przez UG."
      },
      { "element": "h2", "text": "Perspektywa zatrudnienia" },
      {
        "element": "ul",
        "text": "<li>w jednostkach prowadzących pomiary dozymetrii środowiskowej i indywidualnej oraz przemysłowej i technicznej,</li><li>w instytucjach kontrolujących i monitorujących środowisko naturalne oraz warunki pracy, a także prowadzących kontrolę jakości działań w przemyśle oraz zakładach opieki zdrowotnej,</li><li>jako zaplecze energetyki nuklearnej (w perspektywie budowy i eksploatacji elektrowni jądrowej),</li><li>w stacjach sanitarno-epidemiologicznych,</li><li>w szkołach wyższych, w jednostkach naukowo-badawczych, w instytutach medycyny pracy,</li><li>w ochronie zdrowia.</li>"
      },
      { "element": "h2", "text": "Aktualny program studiów" },
      { "element": "p", "text": "Aktualną siatkę studiów, wraz z rozpiską przedmiotów i sylabusami znajdziesz TUTAJ." }
    ],
    "name": "Bezpieczeństwo jądrowe i ochrona radiologiczna"
  },
  {
    "url": "https://mfi.ug.edu.pl/rekrutacja/studia-i-stopnia/bioinformatyka",
    "content": [
      { "element": "h2", "text": "Opis kierunku" },
      {
        "element": "p",
        "text": "Wydział Matematyki, Fizyki i Informatyki UG prowadzi na Uniwersytecie Gdańskim interdyscyplinarny kierunek Bioinformatyka. To unikatowy kierunek, którego celem jest przygotowanie Absolwentów do pracy z zastosowaniem technik informatycznych i matematycznych do badania układów biologicznych (m.in. w genetyce) i wykorzystanie ich w biotechnologii. Umiejętność przetwarzania gigantycznej ilości informacji uzyskiwanej w czasie badania genomów i proteomów organizmów żywych jest niezbędna nie tylko w pracy naukowej, ale także w zastosowaniach praktycznych w biologii, biochemii, biofizyce, biotechnologii i medycynie. Stąd zapotrzebowanie na bioinformatyków w instytucjach naukowo-badawczych i komercyjnych. To interdyscyplinarne studia międzywydziałowe. Wydział Matematyki, Fizyki i Informatyki UG prowadzi je z:"
      },
      {
        "element": "ul",
        "text": "<li>Wydziałem Biologii UG,</li><li>Wydziałem Chemii UG,</li><li>Międzyuczelnianym Wydziałem Biotechnologii UG i Gdańskiego Uniwersytetu Medycznego.</li>"
      },
      {
        "element": "p",
        "text": "Możesz studiować ten kierunek na licencjackich studiach pierwszego stopnia (6 semestrów). Dostępne są w trybie stacjonarnym. Studia na kierunku bioinformatyka na UG w trybie stacjonarnym są bezpłatne."
      },
      { "element": "h2", "text": "Matematyka i IT w bioinformatyce - co to za studia?" },
      {
        "element": "p",
        "text": "Bioinformatyka to kierunek oferujący kształcenie w zakresie stosowania technik informatycznych i matematycznych w badaniach biologicznych i medycznych. Wydział Matematyki, Fizyki i Informatyki UG na tych studiach międzywydziałowych odpowiada za wiedzę i umiejętności związane z kompetencjami matematycznymi i informatycznymi, związanymi z funkcjonowaniem baz danych i ich analizą. W trakcie studiów na bioinformatyce zdobywa się takie kompetencje jak:"
      },
      {
        "element": "ul",
        "text": "<li>biegłe posługiwanie się systemem operacyjnym Linux,</li><li>programowanie w języku Python,</li><li>zarządzanie dużym projektem informatycznym, połączone z umiejętnością posługiwania się systemem kontroli wersji,</li><li>znajomość technik uczenia maszynowego i ich praktycznego wykorzystania do eksploracji danych wielowymiarowych oraz budowania i walidacji modeli,</li><li>zarządzanie biologicznymi bazami danych, umiejętność przeprowadzenia analizy genomicznej, w tym adnotacji genów,</li><li>znajomość metod rekonstrukcji drzew filogenetycznych z zastosowaniem danych molekularnych,</li><li>umiejętność przewidywania struktury białek,</li><li>umiejętność analizy wyników sekwencjonowania DNA i RNA,</li><li>znajomość zagadnień dotyczących różnorodności biologicznej, taksonomii, biologii komórki, biochemii, biologii molekularnej i genetyki</li><li>modelowanie przy pomocy równań matematycznych zjawisk przyrodniczych,</li><li>stosowanie efektywnych algorytmów i programów komputerowych, konstruujących rozwiązania dla problemów z biologii, medycyny i biotechnologii.</li><li>umiejętność wizualizacji i prezentowania wyników</li>"
      },
      {
        "element": "div",
        "text": "<div class=\"tab\"><input id=\"rd1\" name=\"rd\" type=\"checkbox\"><label class=\"tab-label\" for=\"rd1\">Przykładowe przedmioty</label><div class=\"tab-content\"><ul><li>metody matematyczne bioinformatyki</li><li>podstawy chemii dla bioinformatyków</li><li>Python z podstawami algorytmiki</li><li>uczenie maszynowe</li><li>metody numeryczne dla bioinformatyków</li><li>techniki eksploracji danych wielowymiarowych</li><li>biologia komórki i metabolizm</li><li>modelowanie struktury biocząsteczek</li><li>bioinformatyczna analiza sekwencji</li><li>biologia molekularna i genetyka</li><li>genomika</li></ul></div></div>"
      },
      { "element": "h2", "text": "Perspektywa zatrudnienia" },
      {
        "element": "p",
        "text": "Absolwent kierunku Bioinformatyka jest przygotowany do podjęcia pracy w firmach badawczo-rozwojowych sektora biotechnologicznego i medycznego, a także w firmach IT zajmujących się rozwojem oprogramowania. Absolwent posiada podstawowe kompetencje niezbędne do prowadzenia własnej firmy."
      },
      { "element": "h2", "text": "Aktualny program studiów" },
      { "element": "p", "text": "Aktualną siatkę studiów, wraz z rozpiską przedmiotów i sylabusami znajdziesz TUTAJ." }
    ],
    "name": "Bioinformatyka"
  },
  {
    "url": "https://mfi.ug.edu.pl/rekrutacja/studia-i-stopnia/fizyka",
    "content": [
      { "element": "h2", "text": "Opis kierunku " },
      {
        "element": "p",
        "text": "Fizyka jest kierunkiem studiów o profilu ogólnoakademickim, czyli dającym absolwentom tego kierunku ogólną̨ wiedzę z fizyki (doświadczalnej i teoretycznej) oraz umiejętności umożliwiającej im eksperymentalną pracę w laboratoriach badawczych, kontrolnych, diagnostycznych."
      },
      {
        "element": "p",
        "text": "Kształcenie studentów na kierunku Fizyka prowadzone jest przez pracowników Instytutu Fizyki Doświadczalnej oraz Instytutu Fizyki Teoretycznej i Astrofizyki. Zajęcia laboratoryjne odbywają się w nowoczesnych pracowniach naukowo-dydaktycznych. Dzięki funduszom unijnym (m.in. z projektu „Fizyka dla przyszłości” realizowanego w ramach Regionalnego Programu Operacyjnego dla Województwa Pomorskiego) i środkom własnym Uniwersytetu Gdańskiego powstało nowoczesne laboratorium dydaktyczne. Laboratorium to z 40 nowoczesnymi stanowiskami doświadczalnymi wraz z pracownią fizyki nuklearnej i obrazowania medycznego oraz innymi pracowniami specjalistycznymi wyposażonymi w aparaturę na najwyższym światowym poziomie umożliwia zdobycie umiejętności rozwiązywania problemów współczesnej nauki i gospodarki."
      },
      {
        "element": "p",
        "text": "Dla studentów przewidziane są programy stypendialne - stypendia naukowe i socjalne, a także programy wymiany naukowej i dydaktycznej."
      },
      { "element": "h2", "text": "Sylwetka absolwenta kierunku Fizyka" },
      { "element": "p", "text": "Absolwent kierunku Fizyka I stopnia:" },
      {
        "element": "ul",
        "text": "<li>jest przygotowany do podjęcia pracy w zawodzie fizyka (jako członek zespołów realizujących projekty naukowo-badawcze, także interdyscyplinarne), do podjęcia pracy w firmach badawczo-rozwojowych (w tym, do prowadzenia własnej firmy), konsultingowych, szkoleniowych oraz w jednostkach administracji publicznej i samorządowej;</li><li>ma wiedzę i umiejętności umożliwiające mu ocenę przydatności nowej aparatury pomiarowej, nowych technologii i nowych narzędzi wykorzystujących cyfrowe przetwarzanie informacji.</li>"
      },
      { "element": "h2", "text": "Uprawnienia do wykonywania zawodu nauczyciela fizyki" },
      {
        "element": "p",
        "text": "Studenci kierunku Fizyka w czasie studiów I stopnia mogą dodatkowo uczestniczyć w zajęciach tzw. bloku psychologiczno-pedagogicznego. Zaliczenie przedmiotów z tego bloku jest warunkiem koniecznym do uzyskania uprawnień do wykonywania zawodu nauczyciela. Ponadto, aby uzyskać kwalifikacje nauczyciela fizyki warunkiem dostatecznym jest zaliczenie przedmiotów z dydaktyki fizyki wykładanych na kierunku Fizyka II stopnia. Przygotowanie dydaktyczne, psychologiczne i pedagogiczne uprawnia do wykonywania zawodu nauczyciela fizyki na wszystkich etapach edukacji."
      },
      { "element": "h2", "text": "Perspektywa zatrudnienia" },
      {
        "element": "p",
        "text": "Absolwenci kierunku Fizyka mogą szukać zatrudnienia w akademickich placówkach naukowo-badawczych w kraju i za granicą, w takich dziedzinach jak: fizyka, biofizyka, biotechnologia, medycyna, nanotechnologia, inżynieria materiałowa, informacja kwantowa, laboratoriach badawczo-wdrożeniowych przedsiębiorstw pracujących w zakresie najnowszych technologii, sektorze finansowym - bankach, firmach ubezpieczeniowych, firmach informatycznych, szkołach jako nauczyciele fizyki."
      },
      { "element": "h2", "text": "Kierunek okiem absolwenta" },
      { "element": "p", "text": "link do artykułu" },
      { "element": "h2", "text": "Aktualny program studiów" },
      { "element": "p", "text": "Aktualną siatkę studiów, wraz z rozpiską przedmiotów i sylabusami znajdziesz TUTAJ." }
    ],
    "name": "Fizyka"
  },
  {
    "url": "https://mfi.ug.edu.pl/rekrutacja/studia-i-stopnia/informatyka/tryb-stacjonarny/profil-ogolnoakademicki",
    "content": [
      { "element": "h2", "text": "Opis kierunku" },
      {
        "element": "p",
        "text": "Studia na kierunku informatyka o profilu ogólnoakademickim są studiami, które mają za zadanie przede wszystkim przekazać uniwersalną wiedzę teoretyczną z zakresu informatyki i jej matematycznych podstaw i połączyć ją z praktycznymi zastosowaniami. Tego typu uniwersalna wiedza znacznie ułatwia naszym absolwentom naukę języków programowania czy poznawanie nowych technologii w warunkach bardzo dynamicznie rozwijającego się rynku IT. Uczy także krytycznego myślenia i umiejętności rozwiązywania problemów. Studenci uczą się wybranych paradygmatów i języków programowania takich jak C/C++ , Java czy Scala, rozwijają techniki programowania obiektowego i funkcyjnego. Poznają w jaki sposób analizować i projektować wydajne algorytmy czy struktury danych. Przedmioty specjalnościowe i fakultatywne dedykowane są rozwiązaniom i frameworkom bardziej wyspecjalizowanym zarówno backendowe takie jak Spring, Akka czy frontendowe takie jak na przykład React."
      },
      { "element": "p", "text": "" },
      { "element": "p", "text": "" },
      { "element": "p", "text": "Oferowane specjalności" },
      { "element": "ol", "text": "<li>Aplikacje internetowe i bazy danych</li><li>Informatyka ogólna</li>" },
      {
        "element": "p",
        "text": "Uwaga: od naboru 2022/23 odchodzimy od wyraźnego podziału na specjalności. Dotychczasowe przedmioty specjalnościowe uzupełnią ofertę przedmiotów fakultatywnych. Umożliwi to jeszcze większe dopasowanie programu studiów do własnych zainteresowań - większy przekrój tematyki przedmiotów fakultatywnych."
      },
      { "element": "p", "text": " " },
      { "element": "h2", "text": "Co wyróżnia ten kierunek?" },
      {
        "element": "p",
        "text": "W prace nad programem studiów i bieżącą jego ewaluację, w ramach Rady Konsultacyjnej dla kierunku Informatyka, zaangażowani są pracodawcy z firm z branży IT, takich jak Kainos Polska, Jit Team, PGS Software, Aspire Systems Poland, StateStreet Poland, LPP, Atena czy Intel."
      },
      {
        "element": "p",
        "text": "Pracodawcy branży IT mają możliwość aktywnego uczestnictwa w procesie kształcenia poprzez prowadzenie wybranych wkładów czy warsztatów w ramach zajęć obowiązkowych lub fakultatywnych."
      },
      { "element": "h2", "text": "Perspektywa zatrudnienia" },
      {
        "element": "p",
        "text": "Absolwenci tego kierunku znajdują zatrudnienie najczęściej jako programiści w firmach wytwarzających oprogramowanie. Absolwent kierunku Informatyka to specjalista przygotowany do sprostania wymaganiom stawianym przez dynamicznie rozwijający się rynek pracy, otwarty na zmieniające się realia dzisiejszego świata."
      },
      { "element": "h2", "text": "Aktualny program studiów" },
      { "element": "p", "text": "Aktualną siatkę studiów, wraz z rozpiską przedmiotów i sylabusami znajdziesz TUTAJ." }
    ],
    "name": "Profil ogólnoakademicki"
  }
]
